# Zadanie:
Napisz skrypt w JavaScripcie i umieść go na stronie www. Skrypt po uruchomieniu ma zapytać użytkownika o liczbę naturalną N, a następnie wypisać na stronie wszystkie liczby pierwsze mniejsze od N.

Wprawionemu programiście nie powinno ono sprawić żadnego problemu! A początkujący mają okazję, żeby oswoić się z językiem.

## Przykłady:
N = 0 – brak odpowiedzi
N = 1 – brak odpowiedzi
N = 2 – brak odpowiedzi
N = 3 – 2
N = 10 – 2, 3, 5, 7

## Założenia i wymagania:
– N nie będzie większe niż 10000
– N powinno być >= 0
– Rozwiązanie powinno być stroną www (plikiem HTML), a skrypt może być osadzony w środku HTML-a lub osobno
– Jeśli użytkownik poda nieprawidłowe N (na przykład wpisze "lol" albo -42) to skrypt powinien wyświetlić informację o błędzie
– Oceniane będą: Prawidłowa odpowiedź, obsługa błędów, czytelność kodu
– Wydajność rozwiązania nie będzie oceniana

Rozwiązania wrzucamy na Codepen / jsfiddle / plnkr / jsbin, a następnie pod tym wydarzeniem dodajemy posta z linkiem i może krótkim komentarzem co do kodu :) Nie sądzę, abym dał radę przejrzeć wszystko osobiście, ale grupa jest liczna i na pewno znajdzie się więcej osób chętnych do wzajemnej pomocy.